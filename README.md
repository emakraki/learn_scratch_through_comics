# learn_scratch_through_comics
OER που κατασκευάστηκε στο πλαίσιο διεξαγωγής  μιας πρότασης διδακτικού σεναρίου για το μάθημα της Πληροφορικής Γυμνασίου,
Δημιουργός/οί:  Μακράκη Ευαγγελία, Μπούτσια Χριστίνα, Μεραμβελιωτάκης Νικόλαος

Χρονολογία: Ιούνιος 2015

Υπερσύνδεσμος πρόσβασης του OER: http://learnscratchthroughcomics.wikidot.com/start 

Τύπος OER: Εφαρμογή Λογισμικού   

Προέλευση του υλικού: Περιλαμβάνεται στα πρακτικά του «8ου Πανελλήνιου Συνεδρίου των Εκπαιδευτικών για τις ΤΠΕ Αξιοποίηση των Τεχνολογιών της Πληροφορίας και της Επικοινωνίας στη Διδακτική Πράξη», Το συνέδριο ήταν με κριτές και την Επιμέλεια Έκδοσης των πρακτικών με ISBN:978-618-80768-1-5 είχε ο Τζιμόπουλος Νίκος. 
(Ν. Τζιμόπουλος, Ν. Ρούμελης (Επιμ.), Πρακτικά Εργασιών 8ου Πανελλήνιου Συνεδρίου των Εκπαιδευτικών για τις ΤΠΕ «Αξιοποίηση των Τεχνολογιών της Πληροφορίας και της Επικοινωνίας στη Διδακτική Πράξη», σ. 1-5 Σύρος, 26-28 Ιουνίου 2015) διαθέσιμα στην ιστοσελίδα https://www.dropbox.com/s/vzto1kr7qwr3ux4/8o_Synedrio_TPE_Syrou_2015.pdf?dl=0 

Σκοπός/πλαίσιο δημιουργίας του OER: Ο ιστότοπος κατασκευάστηκε στο πλαίσιο διεξαγωγής μίας πρότασης Διδακτικού Σεναρίου, για το μάθημα Πληροφορικής Γυμνασίου, και ενσωματώνει τις ΤΠΕ και συγκεκριμένα τις δυνατότητες της Web2 τεχνολογίας καθώς και το προγραμματιστικό περιβάλλον Scratch, για την δημιουργία δραστηριοτήτων που έχουν νόημα για τους μαθητές.

Γνωστικό/ά Αντικείμενο/α : Πληροφορική Γυμνασίου

Βαθμίδα Εκπαίδευσης: Γυμνάσιο

Όνομα/Τίτλος OER: «Μαθαίνω Προγραμματισμό στο Scratch Δημιουργώντας μια Εφαρμογή Κινουμένων Σχεδίων»

Λέξεις κλειδιά:Προγραμματισμός, Scratch, Gigsaw, Γυμνάσιο, Πληροφορική

Σύντομη περιγραφή:
Ο ιστότοπος (wiki) έχει δημιουργηθεί ως μια διδακτική πρόταση για το μάθημα Πληροφορικής Γυμνασίου και ενσωματώνει τις δυνατότητες των τεχνολογιών Web 2.0, Wiki, καθώς και το προγραμματιστικό περιβάλλον Scratch, για τη δημιουργία δραστηριοτήτων που φέρουν νόημα και κινητοποιούν τους μαθητές. Γενικότερος στόχος του προτεινόμενου διδακτικού σεναρίου (που είναι διαθέσιμο στον σύνδεσμο http://learnscratchthroughcomics.wikidot.com/gia-ton-ekpaideytiko)είναι να εφαρμοστούν οι θεωρητικές αρχές της εγκαθιδρυμένης μάθησης και συγκεκριμένα το Μοντέλο της Γνωστικής Μαθητείας, ώστε να αναπτυχθούν στους μαθητές δεξιότητες προγραμματισμού μέσω αυθεντικών περιβαλλόντων μάθησης και μέσω της επικοινωνίας με συμμαθητές και ειδικούς (χρήση συνεργατικής μέθόδου Jigsaw) στα περιβάλλοντα αυτά. 

Αξιοποίηση στην Εκπαίδευση: 
Προτείνεται η υλοποίηση του σεναρίου στο εργαστήριο πληροφορικής. Σε κάθε υπολογιστή να έχουν εγκατασταθεί οι απαραίτητες εφαρμογές και λογισμικά. Η εισαγωγή στο εξεταζόμενο θέμα (προγραμματισμός στο Scratch) πραγματοποιείται στο σύνολο της τάξης και στη συνέχεια υιοθετείται η συνεργατική στρατηγική Jigsaw. (Aronson, 1978). Με  χρήση κατάλληλων φύλλων εργασίας, οδηγιών και έντυπου υλικού τα μέλη των ομάδων συνεργάζονται, αναπτύσσοντας κριτική σκέψη, προς την επίτευξη ενός κοινού σκοπού. Ο εκπαιδευτικός αναλαμβάνει τον ρόλο του καθοδηγητή, συντονιστή-διευκολυντή στη διαδικασία ακολουθώντας την ευρετική-ανακαλυπτική θεωρία μάθησης του J. Bruner (Βruner J., 1961)
